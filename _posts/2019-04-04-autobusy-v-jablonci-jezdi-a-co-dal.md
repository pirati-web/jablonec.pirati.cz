---
date: 2019-04-04
category: blog
tags: autobusy hromadná doprava jablonec dplmj busline
layout: post
title: Autobusy v Jablonci jezdí. A co dál?
author: Jan Lehký
authorId: jan.lehky    # uid nekoho z _people (nepoviné)
image: posts/2019-04-04-autobusy-v-jablonci-jezdi-a-co-dal.jpg
---
Na sklonku ledna letošního roku vyvrcholila napjatá situace kolem veřejné dopravy. Ve hře byla i hrozba, že autobusy k 26. lednu nevyjedou. Díky intenzivním jednáním se podařilo veřejnou dopravu zajistit a získat potřebný čas na přípravu budoucí koncepce.

Autobusovou dopravu jablonecku posledních deset let zajišťoval Dopravní podnik měst Liberce a Jablonce (DPMLJ), pro který jezdila všechny linky společnost BusLine a.s. 

> “Koalice přebírala dopravní problematiku v ne zcela přehledné situaci. Velmi jednostranně nastavená smlouva měla vypršet během několika málo měsíců a nebylo jasné, zda bude DPMLJ schopen dopravu v následujícím období zajistit,” říká pirátský zastupitel Jaroslav Šída.  

Obavy se ukázaly jako oprávněné, protože DPMLJ v lednu letošního roku nabídlo jen výrazně redukované zajištění spojů. To by znamenalo kolaps veřejné autobusové dopravy na jablonecku a nabídka proto nemohla být akceptována. Firma BusLine a.s., která pro DPMLJ do této doby jezdila veškeré spoje, měla jako jediná k dispozici nejen potřebný počet autobusů a řidičů, ale také veškeré zázemí depa, včetně plničky CNG. Jedinou možností k zachování plného provozu veřejné dopravy byla proto přímá dohoda s firmou BusLine a.s. Ta je uzavřena v zákonném režimu na dva roky, které jsou zároveň potřeba k přípravě koncepce pro následující období. 

> "Ať už bude Jablonec do budoucna směřovat k zajištění autobusové dopravy vlastními silami nebo bude dopravce soutěžit výběrovým řízením, musí k tomu disponovat potřebným zázemím,” upozorňuje Šída.

První kroky již byly zahájeny a v rámci odbobru územního rozvoje již byla započato s koncepcí potřebné  infrastruktury. 
