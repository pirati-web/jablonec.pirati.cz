---
date: 2019-08-22
category: blog
tags: krize jablonec kroupa primátor odstoupení
layout: post
title: Vyměňte primátora! Jablonečtí Piráti nabízejí řešení krize
authorId: jakub.chuchlik
image: posts/2019-08-22-jablonecti-pirati-nabizeji-reseni-krize.jpg
---

Jablonečtí Piráti nabízejí východisko z [koaliční krize](https://jablonec.pirati.cz/aktuality/prohlaseni-ceske-piratske-strany-mistni-sdruzeni-jablonec-nad-nisou-a-piratskeho-klubu-zastupitelu-ke-koalicni-krizi.html), kterou vyvolal [primátor Milan Kroupa](https://cs.wikipedia.org/wiki/Milan_Kroupa) ve spoluprací s opozicí (ODS, Starostové pro liberecký kraj). Primátor svým zneužitím střetu zájmů a následnými kroky ztratil důvěru pirátského zastupitelského klubu. Další spolupráce s hnutím ANO je proto možná pouze bez jeho účasti.

Odvolání dvou radních za Společně pro Jablonec považují Piráti za účelové. Dosavadní spolupráce na plnění společného koaličního programu probíhala konstruktivně. Zahájila se rekonstrukce městských bytů, zřídila se funkce městského architekta, podpořil se vznik dalších osadních výborů, proběhly soutěže na kultivaci veřejných prostranství, byla připravena architektonická soutěž na okolí přehrady, zavedl se participativní i rozklikávací rozpočet, započala příprava strategického plánu... Proto chtějí Piráti v této úspěšné spolupráci pokračovat. Kluby Pirátů a Společně pro Jablonec mají dohromady devět zastupitelů a díky programovému průniku tvoří nejsilnější blok. V rámci tohoto bloku již probíhají jednání i s dalšími politickými subjekty.