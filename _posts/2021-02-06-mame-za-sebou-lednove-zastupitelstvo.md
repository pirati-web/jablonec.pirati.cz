---
date: 2021-02-06
category: blog
tags: zastupitelstvo leden mhd terminál dotace bytový dům saskova
layout: post
title: Máme za sebou lednové zastupitelstvo
author: Jan Picko
#authorId: jakub.chuchlik
image: posts/2021-02-06-mame-za-sebou-lednove-zastupitelstvo.jpg
---
V oblasti zajištění MHD od roku 2023 zatím k většímu posunu nedošlo. Analýza, na základě které se zastupitelé mají rozhodnout stále není kompletní a čas běží. Jaroslav Šída zopakoval požadavek na zhodnocení varinat elektrobusů, které kvůli Evropské směrnici bude třeba zapojit. Zatímco na podzimních jednáních byl dle primátora nejzazším termínem pro rozhodnutí prosinec 2020, nyní už je to duben 2021. Doufejme, že to  je opravdu nejzazší í termín a k dalšímu posunu už nedojde.

Dalším odsunutou problematikou v dopravě je výstavba dopravního terminálu. Zastupitelé byli informováni, že se rada města rozhodla nepožádat o dotaci z programu IPRU, kde by mohl Jablonec získat až 180 mil. Kč. Důvodem je časový skluz a zvýšení odhadovaných nákladů na  460 mil Kč. [Jakub Chuchlík](/lide/jakub-chuchlik) připomněl, že se jedná o důležitou akci, které nejen zlepší koordinaci veřejné dopravy, ale také pomůže zkultivovat a odblokovat rozsáhlé území v centru města.  Vybídl proto náměstka pro rozvoj ke zvážení možnosti rozdělení akce tak, aby mohla být realizována alespoň funkční část, dotace nepropadla a území bylo využito. Připomněl také že jen dosavadní projektové práce stály městskou kasu nezanedbatelné náklady. Kéž nejsou vynaloženy marně a jablonečané se místo neutěšeně prázdné plochy v centru dočkají pohodlného terminálu.

Město uzavřelo dohodu uznání dluhu a splátkovém kalendáři na úhradu nákladů částečné demolice s bývalými vlastníky objektu ve Smetanově ulici, který a ohrožoval kolemjdoucí a nyní dál hyzdí širší centrum města. [Jarmila Valešová](/lide/jarmila-valesova) upozornila, že dohodnuté nízké splátky ve výši 50 000 Kč de facto znamenají, že město poskytne bývalým vlastníkům , kteří nechali objekt takto zchátrat a nezajistili nutnou demolici bezúročný úvěr. Dluh převyšující 1,5 mil. Kč bude splácen 32 měsíců. 

Mezi příjemce víceletých dotací z řad sportovních klubů a kulturních organizací byla darem rozdělena částka 1,1 mil. Kč. [Jan Polák](/lide/jan-polak) upozornil, že rozdělení darů nebylo řádně projednáno ve sportovní komisi a Jarmila Valešová připomenula, že město opomnělo příjemce víceletých dotací na výchovu a vzdělávání, kteří se také potýkají s výpadkem příjmů v souvislosti s pandemií.

Z podnětu předsedy kontrolního výboru [Vladimíra Opatrného](/lide/vladimir-opatrny) nebyl ze sledování úkolů vypuštěn úkol řešení pozemku v Knoflíkové ulici a následné projednání s místními obyvateli.

V návaznosti na diskuze okolo výstavby bytového domu v Saskově ulici navrhl Jakub Chuchík, aby město předešlo podobným problémům zpracováním dvou koncepčních dokumentů. Prvním, na jehož zadání se již začalo pracovat je koncepce modrozelené infrastruktury, která určí význam jednotlivých parkových ploch a jejich návazností v rámci města. Druhým je pasport proluk a volných ploch v majetku města s nastavenými regulačními pravidly a prioritizací zástavby. Požádali jsme náměstka pro rozvoj, aby tímto úkolem pověřil městského architekta a výsledek byl předložen zastupitelstvu města ke schválení. 

Opozice nemá zástupce v orgánech většiny městských organizací. Nemůže tedy průběžně ovlivňovat jejich směřování ani dohlížet na hospodaření společností. Jarmila Valešová proto navrhla aby zastoupení v orgánech kopírovalo volební výsledek, tak jak je to praxí napři. v Libereckém kraji.

V únoru nás čeká schvalování rozpočtu na rok 2021. Pokud Vás zajímá jak bude rozděleno přes 1 mld. Kč ve vašem městě, nenechte si jej ujít.
