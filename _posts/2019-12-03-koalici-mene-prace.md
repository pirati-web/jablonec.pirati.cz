---
date: 2019-12-03
category: blog
tags: koalice jablonec program starosta
layout: post
title: Koalici méně práce
author: Vladimír Opatrný
authorId: vladimir.opatrny
image: posts/2019-12-03-koalici-mene-prace.jpg
---
Nová koalice ještě program nemá. Starosta na dotaz z půlky října v půlce listopadu odpověděl, že určitě dříve, než v půli v prosince dokument vznikne. Pomůžeme našim zástupcům a z dostupných zdrojů provedeme rychlou inventuru koaličních priorit:

* kamery do roku 2018 - 2 miliony pro ANO (splněno) 
* kamery po roce 2019 - 2 miliony pro ANO (termín prosinec 2019, 1/2 splněno)
* kabely 2010 - 2019 (hledáme kabely, 1/3 splněno)
* nová tribuna (1/3 splněno)
* jedna toaleta na přehradě (hledáme dokumentaci, 1/3 splněno)
* zrušení soutěže na řešení přehrady (splněno)
* komise a výbory kamarádům (splněno)
* městské firmy kamarádům (splněno)
 
I když jsou ty věci rozdílně důležité, v rámci zjednodušení jim přiřadíme stejnou váhu. Jak třeba srovnat 4 miliony z městské kasy pro firmu zastupitele z ANO anebo zrušení soutěže na řešení městské přehrady? Co je důležitější? Pro ANO 4 miliony, pro ODS vláda ve městě, pro občany koncepční řešení přehrady. ANO i ODS své dostává, návštěvník přehrady může chodit na záchod a do sprchy domů.

Takže jednoduchým úkonem získáváme 69 % hotovo (součet procent lomeno počtem priorit). ODS v Jablonci v minulých koaličních volbách v roce 2018 trochu tajemně hlásala 97 % splněno. Zmátla tím voliče i soupeře, šifru se prozatím nepodařilo rozluštit. Každopádně do příštích voleb zbývá přibližně 1000 dnů a dá se očekávat, že tímto tempem se naši zástupci přes bájných 97 dostanou. Takto vypadá rázná odpověď na otázky po koaličních prioritách!

Nezbývá než doufat, že koaliční zástupci uberou na tempu. Více než kde jinde platí úměra, že méně je někdy více. Vedení města se tak v klidu může soustředit na zbylé priority. A je k upřímnému zamyšlení, zda méně práce této koalice není nakonec to pověstné více pro naše město.

[Vladimír Opatrný](/lide/vladimir-opatrny), zastupitel za Českou pirátskou stranu v Jablonci nad Nisou
