---
date: 2019-04-13
category: blog
tags: jablonec ukliďme česko
layout: post
title: Piráti uklidili další kousek Jablonce
author: Ondřej Kolek
authorId: jan.lehky    # uid nekoho z _people (nepoviné)
image: posts/2019-04-13-pirati-uklidili-dalsi-kousek-jablonce.jpg
---
V sobotu 6. dubna se Piráti a jejich příznivci sešli, aby stejně jako tisíce lidí po celém Česku pomohli zlepšit čistotu veřejného prostoru. Tentokrát si pirátské Místní sdružení Jablonec nad Nisou vybralo cestu od Břízek, kolem sádek směrem na Jindřichov.

Úklid se nesl v duchu pohodového vycházkového tempa s hroznem dětí a sluncem nad hlavou. Od parkoviště naptroti sportovnímu areálu Břízky se kolem sádek Českého rybářského svazu pokračovalo po cyklostezce 3023 a kolem potoka až k turistickému přístřešku a nedaleké studánce [GPS 50.7496328N, 15.1813236E](https://mapy.cz/s/3qVpx){:target="_blank"}. Nedošlo na pneumatiky nebo staré lednice, přesto se na lesní cestě našlo několik pytlů odpadků včetně jenoho ležení dobrodruha bez domova, které již zarůstalo do jehličí, nebo starého šuplíku.

Údálost byla zakončena špekáčkovým přeborem. Předseda Krajského sdružení Pirátů Ondřej Kolek, který se akce účastnil poté, co minulé dvě sezóny uklízel v Liberci, k tomu dodává: 
> "Nešlo o vyklízení staré černé skládky, jako jsme byli zvyklí dříve. Přesto bylo překvapivé, kolik nepořádku lidé vytrousili na hraně Jizerských hor přímo v lese, tedy v místě, kam přece všichni chodíme za čerstvým vzduchem, klidem a čistotou přírody."

V minulých letech Piráti v rámci Jablonce uklízeli např. v Srnčím dole, kde bylo ke třiceti pneumatikám, v prostoru nad sjezdovkou na Dobré Vodě, nebo v r. 2018 v Dolině.